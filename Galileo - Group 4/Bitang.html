<html>
    <head>
        <title>Kabanata 17</title>
        <meta charset="utf-8" />
        <link rel="stylesheet" href="css/BitangStyle.css">

    </head>
<body>

    <div class="navbar">
        <a href="Home.html" class="active">Home</a>
        <a href="Rizalp.html">Rizal</a>
        <div class="dropdown">
            <button class="dropbtn" class="active">
                Kabanata
            </button>
            <div class="dropdown-content">
                <a href="Bitang.html">Kabanata 17</a>
                <a href="De Sagun.html">Kabanata 18</a>
                <a href="Alcantara.html">Kabanata 19</a>
                <a href="Holgado.html">Kabanata 20</a>
                <a href="Mortel.html">Kabanata 21</a>
                <a href="Gubi.html">Kabanata 22</a>
            </div>
        </div>
        <div class="dropdown">
            <button class="dropbtn" ;>
                Tauhan
            </button>
            <div class="dropdown-content">
                <a href="Bitang_Tauhan.html">Sisa</a>
                <a href="Alcantara_Tauhan.html">Padre Damaso</a>
                <a href="DeSagun_Tauhan.html">Crispin</a>
                <a href="Gubi_Tauhan.html">Maria Clara</a>
                <a href="Holgado_Tauhan.html">Don Filipo</a>
                <a href="Mortel_Tauhan.html">Basilio</a>
            </div>
        </div>

        <a href="AboutUs.html">About Us</a>
    </div>

    <div class="k17">
        <p><b>Kabanata 17: Si Basilio</b></p>
    </div>
    <p>&nbsp;</p>
  
    <p>&nbsp;</p>

    <div class="buod">
        <p> Dumating sa kanilang bahay si Basilio na duguan sa kadahilanang hinabol siya ng mga gwardiya sibil at nadaplisan ng bala sa ulo. 
            Hindi na siya nakahinto sa paglalakad dahil sa takot niyang makulong at paglinisin ng kuwartel.
        </p>

            <br>

        <p>Ipinakausap ni Basilio sa ina na sabihing nahulog na lamang siya sa puno kaysa ipagtapat ang tunay na nangyari. 
            Nalaman na rin ni Sisa na napagbintangan si Crispin na nagnakaw ng dalawang onsa. Nahabag ang puso ng ina dahil sa awa sa kaniyang bunso. 
            Ngunit, upang hindi pa lalong mag-alala ang kaniyang ina, ay hindi ipinagtapat ni Basilio and parusang tinatamasa ni Crispin sa 
            kamay ng sacristan mayor at pari. 
        </p>

        <br>

        <p>Nawalan na rin siya ng ganang kumain dahil sa kalagayan ng ina lalo na nang malaman nitong dumating ang kaniyang ama.  
            Hindi lingid sa kaalaman ni Basilio ang ginagawang pananakit ng kaniyang ama sa kaniyang ina. Dulot ng galit, nasabi nito 
            na mabuti pang mawala na ang kaniyang ama at mabuhay silang tatlo na lamang, baka sa ganitong kalagayan ay mabuhay pa sila ng maayos. 
            Ang sinabing ito ni Basilio ay pinagdamdam ng kaniyang ina. Para kay Sisa, sa kabila ng ugali ng kaniyang asawa ay nais pa rin 
            niyang magkakasama silang lahat. </p>
        
            <br>

        <p>Nakatulugan naman ni Basilio ang kanyang mga alalahanin dahil sa pagod. Sa kalagitnaan ng kaniyang tulog ay binangungot ito. 
            Sa kaniyang panaginip, nakita niya ang pambubugbog ng kura at sakristan mayor kay Crispin. Pinalo ito ng yantok sa ulo 
            hanggang sa duguan humandusay sa sahig.</p>

            <br>
        <p>Nagising na lamang sa yugyog ng kaniyang ina si Basilio at sa halip na ipagtapat ang kaniyang napaginipan ay sinabi na lamang
             niya ang kaniyang pangarap para sa ina at kapatid. Ani ni Basilio, nais niyang huminto na sila sa pagsasakristan ni Crispin. 
             Magpapastol na lamang raw siya ng baka at kalabaw na pag-aari ni Ibarra. Pagsapit sa edad na kaya na niyang mag-araro sa bukid 
             ay hihiling siya ng kapirasong lupa para sakahin. Pauunlarin niya raw ito at kapag umunlad na ang kanilang buhay ay pag-aaralin
              niya ang kapatid kay Pilosopo Tasyo. Bagaman nagpapakita ng pagkatuwa ang ina sa mga pangarap ng anak ay lihim naman siyang nasasaktan dahil hindi isinama ni Basilio sa
              kaniyang mga plano ang kaniyang ama.  </p>
            
            
        

    </div>

    <p>&nbsp;</p>
    
    <p>&nbsp;</p>

    
        <div class="reftitle">
            <p><b>Repleksyon</b></p>
        </div>
        <p>&nbsp;</p>
        
        <p>&nbsp;</p>
        <div class="ref">
        <p> Habang binabasa ko ang kabanatang ito, hindi ko mapigilang malungkot para sa pamilyang itinampok — pamilya nina Sisa. 
            Samu’t saring emosyon ang dumaloy sa aking sistema sa pagsulong ko sa kabanatang ito. Dito, makikita ang walang humpay 
            na pagmamahal ni Basilio para sa kaniyang pamilya, maliban sa kaniyang ama. Nang siya ay makatakas, nagtungo agad siya 
            sa kanilang tahanan. Ayaw niyang mag-alala ang kaniyang ina, kung kaya’t hindi niya sinabi sa kaniya ang ginagawang 
            pananakit ng kura at sakristan mayor sa kaniyang kapatid. Labis din ang pag-aalala niya sa kaniyang kapatid, hanggang 
            sa puntong binangungot siya dahil sa kaniyang labis na pag-aalala. 
        </p>

        <br> 

        <p> Ang aking <i>paboritong</i> eksena sa  kabanatang ito ay ang eksena kung saan sinabi ni Basilio sa kaniyang ina ang kaniyang 
            pangarap para sa kanilang pamilya. Marupok ang mga pangarap. Madali itong masira, kung kaya’t labis akong humahanga sa 
            mga taong nangangarap pa rin sa kabila ng labis na paghihirap na dinadanas nila. <i>“Libreng mangarap”</i>, sabi nga nila, ngunit 
            sa lugar kung saan walang malaya — sa lugar kung saan maaaring makitil ang ating buhay sa isang iglap — <i>may pag-asa pa
             bang matupad ang mga pangarap na ito?</i> May karapatan pa ba silang mangarap? Sa mundong hindi patas at pabor sa mga may 
             kapangyarihan, may  magagawa pa ba ang mga dukha? 
        </p>
        <br> 

        <p> Matapos basahin ang eksenang iyon, magkahalong tuwa at lungkot ang aking naramdaman. Tuwa, dahil sa kabila ng labis na
             paghihirap at pagmamaltrato na nararanasan nila, may pangarap pa din si Basilio para sa kanilang pamilya — hindi pa rin
             siya nawawalan ng pag-asa. Kalungkutan, dahil sa katotohanang pangarap lamang ang mga iyon at mababa ang posibilidad na maisakatuparan ang mga ito. 
        </p>
        <br> 

        <p> Ipinakita ng akdang ito sa akin ang mundong hindi makatarungan. Ang mga pagmamalupit, kasawian, paghihirap, at pasakit
             ay maaaring danasin ninuman. Kahit na ikaw ay nasa isang kalagayang hindi makatarungan o kanais-nais, hindi kasalanan o 
             walang sinuman ang makapipigil sayo na mangarap at maghangad ng mas magandang buhay. Katulad na lamang ni Basilio, nagawa 
             pa din niyang mangarap sa kabila ng pagmamalupit sa kanila. Akin ding napagtantuan na marami tayong puwedeng ipagpasalamat 
             sa buhay. Hindi tulad ng magkapatid na Crispin at Basilio, tayo ay nakakapag-aral sa paaralan sa halip na namamasukan sa
              mga malulupit na amo para lamang matustusan ang mga pangangailangan. Nakalulungkot ang sitwasyon ng pamilya ni Basilio sa
               kabanatang ito. Kung kaya’t dapat nating tignan ang mga positibong bagay na mayroon tayo na hindi nila naranasan.   
        </p>

        
     

    </div>
    <p>&nbsp;</p>
 
    <p>&nbsp;</p>
    

    <footer>
        <div class="foot">
            Kabanata 17  |  Zedrick Bitang
        </div>
    
    </footer>
</body>
    

</html>